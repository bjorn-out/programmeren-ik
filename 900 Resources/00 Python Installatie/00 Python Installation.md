# Installeren

Vanaf nu gaan we niet meer werken in de CS50 IDE. Aangezien je Python nodig gaat hebben tijdens de rest van jouw studie is het handig dit te installeren op jouw eigen computer. Hieronder vind je de instructies.

## Om te beginnen

Om te kunnen programmeren op jouw eigen computer heb je twee verschillende programma's nodig: de taal zelf, en een goede editor:

1. **Python3**, de nieuwste versie van Python. We gaan deze kaal installeren en je vervolgens leren hoe je packages kan downloaden en installeren. Zo ben je meteen een stuk flexibeler! :)

2. **Visual Studio Code**, een *editor* om code in te schrijven. Dit is in feite een soort tekstverwerker, maar dan speciaal bedoeld voor programmacode. Zo is er onder andere syntax highlighting en als bijkomend voordeel lijkt deze editor heel erg op de CS50 IDE! Wanneer je straks klaar bent met dit vak, ben je vrij jouw eigen editor te kiezen.

## Stap 1: Python 3

Dit pakket kunt je downloaden op de website van [Python](https://www.python.org/downloads/). Kies daar voor Python versie 3 (op het moment van schrijven is dat versie 3.6.2)!

Zodra de download klaar is, moet je het gedownloade bestand uitvoeren. Volg dan de installatieinstructies, als het goed is hoef je verder niks te veranderen.

## Stap 2: Visual Studio Code

Dit pakket kun je downloaden op de website van [Microsoft](https://code.visualstudio.com/). Ook hier geldt dat je het bestand nog moet uitvoeren en installeren. Je hoeft niks aan te passen aan de installatie-opties. Heb je een Mac? Dan wordt het programma in je Downloads-map gezet. Je kunt het vanuit daar gewoon slepen naar de applications folder gewoon opstarten.

**Tip:** In het dropdown menu *view* kan je de integrated terminal aanklikken!
